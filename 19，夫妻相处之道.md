> 《阿含经》云：
> 
> 夫当以五事爱敬供给妻子。
> 
> 云何为五？
> 
> 一者、怜念妻子，
> 
> 二者、不轻慢，
> 
> 三者、为作璎珞严具，
> 
> 四者、于家中得自在，
> 
> 五者、念妻亲亲。
> 
> 夫以此五事爱敬供给妻子，
> 
> 妻子当以十三事善敬顺夫。
> 
> 云何十三？
> 
> 一者、重爱敬夫，
> 
> 二者、重供养夫，
> 
> 三者、善念其夫，
> 
> 四者、摄持作业，
> 
> 五者、善摄眷属，
> 
> 六者、前以瞻侍，
> 
> 七者、后以爱行，
> 
> 八者、言以诚实，
> 
> 九者、不禁制门，
> 
> 十者、见来赞善，
> 
> 十一者、敷设床待，
> 
> 十二者、施设净美丰饶饮食，
> 
> 十三者、供养沙门、梵志。
> 
> 妻子以此十三事善敬顺夫。
> 
> 居士子，如是西方二俱分别。
> 
> 居士子，圣法、律中西方者，谓夫、妻子也。居士子，
> 
> 若人慈愍妻子者，必有增益，则无衰耗。